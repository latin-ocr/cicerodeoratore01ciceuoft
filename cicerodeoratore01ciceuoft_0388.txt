CICERO

emissum est, adhaerescit; illud autem genus ora-
tionis non cognitionem iudicis, sed magis perturba-
tionem requirit, quam consequi nisi multa et varia
et copiosa oratione, et simili contentione actionis,

215 nemo potest. Quare qui aut breviter aut summisse
dicunt, docere iudicem possunt, commovere non
possunt ; in quo sunt omnia.

Iam illud perspicuum est, omnium rerum in con-
trarias partes facultatem ex eisdem suppeditari locis.
Sed argumento resistendum est aut eis, quae com-
probandi eius causa sumuntur, reprehendendis, aut
demonstrando, id, quod concludere illi velint, non
effici ex propositis nec esse consequens3 aut, si ita non
refellas, afferendum est in contrariam partem, quod

216 sit aut gravius aut aeque grave. Illa autem, quae aut
conciliationis eausa leniter, aut permotionis vehe-
menter aguntur, contrariis commotionibus auferenda
sunt, ut odio benevolentia, misericordia invidia
tollatur.

LIV. Suavis autem est et vehementer saepe utilis
iocus et facetiae3 quae, etiamsi alia omnia tradi
arte possunt, naturae sunt propria certe neque ullam
artem desiderant. In quibus tu longe aliis mea
sententia, Caesar, excellis, quo magis mihi etiam
aut testis esse potes nullam esse artem salis aut,
si qua est, eam tu potissimum nos docebis.

217 Ego vero, inquit Caesar, omni de re facetius
puto posse ab homine non inurbano, quam de ipsis
facetiis disputari. Itaque cum quosdam Graecos
inscriptos libros esse vidissem nr. mmmmm, non·

356

