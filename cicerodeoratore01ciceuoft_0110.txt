CICERO

110 XXIV. 'rum Antonius vehementer se assentire

111

Crasso dixit, quod neque ita amplecteretur artem ut
ei solerent qui omnem vim dicendi in arte ponerent,
neque rursum eam totam, sicut plerique philosophi
facerent, repudiaret. Sed existimo, inquit, gratum
te his, Crasse, facturum, si ista exposueris, quae putas
ad dicendum plus, quam ipsam artem, posse prodesse.

Dicam equidem, quoniam institui, petamque a
vobis, inquit, ne has meas ineptias efferatis ε quan-
quam moderabor ipse, ne, ut quidam magister atque
artifex, sed quasi unus e togatorum numero, atque
ex forensi usu homo mediocris, neque omnino rudis,
videar, non ipse aliquid a me prompsisse, sed fortuito

112 in sermonem vestrum incidisse. Equidem, cum

peterem magistratum, solebam in prensando dimit-
tere a me Scaevolam, cum ei ita dicerem, me velle
esse ineptum: id erat petere blandius; quod nisi
inepte fieret, bene non posset fieri. Hunc autem esse
unum hominem ex omnibus, quo praesente ego inep-
tus esse minime vellem ε quem quidem nunc mearum
ineptiarum testem et spectatorem fortuna constituit.
Nam quid est ineptius, quam de dicendo dicere, cum
ipsum dicere nunquam sit non ineptum, nisi cum est
necessarium ?

113 Perge vero, Crasse, inquit Mucius. Istam enim

culpam, quam vereris, ego praestabo.

⁰ Ineptue, generally e uivalent to ‘ unhappy ’ οι· ⁸ incon·
gruouS‚‘ is here used loose y as meaning ‘ silly.' Crassus felt
that his talking about oratory was as silly a business as was
shaking hands with everybody when canvassing.

78

