M. TULLI CICERONIS.

AD QUINTUM FRATREM
DIALOGI TREs

DE ORATORE

DIALOGUS. SEU LIBER PRIMUS

1 Ι. Cogitanti mihi saepenumero, et memoria vetera
repetenti, perbeati fuisse, Quinte frater, illi videri
solent, qui in optima republica, cum et honoribus, et
rerum gestarum gloria florerent, eum vitae cursum
tenere potuerunt, ut vel in negotio sine periculo, vel
in otio cum dignitate esse possent. Ac fuit quidem,
cum mihi quoque initium requiescendi, atque ani-
mum ad utriusque nostrum praeclara studia re-
ferendi, fore iustum et prope ab omnibus con-
cessum arbitrarer, si infinitus forensium rerum
labor, et ambitionis occupatio, decursu honorum,

2 etiam aetatis flexu, constitisset. Quam spem cogi—
tationum et consiliorum meorum, cum graves com-
munium temporum, tum varii nostri casus fefellerunt.

⁰ The metaphors are borrowed from the Circus. Decuma
honorumzdecursis honoribus: Cicero had been successively
augur, quaestor, aedile, praetor, consul and proconsul.

2

