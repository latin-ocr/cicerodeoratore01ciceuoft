CICERO

et sententia partibus sunt innumerabilia, generibus
pauca ; exspectationibus enim decipiendis et naturis
aliorum irridendis [ipsorum ridicule indicandis]¹ et
similitudine turpioris et dissimulatione et subabsurda
dicendo et stulta reprehendendo risus moventur, ita-
que imbuendus est is qui iocose volet dicere quasi
natura quadam apta ad haec genera et moribus, ut
ad cuiusque modi genus ridiculi vultus etiam accom-
modetur ; qui quidem quo severior est et tristior, ut
in te, Crasse, hoc illa quae dicuntur salsiora videri
solent.

290 Sed iam tu, Antoni, qui hoc deversorio sermonis mei
libenter acquieturum te esse dixisti, tanquam in
Pomptinum deverteris, neque amoenum neque salu-
brem locum, censeo ut satis diu te putes requiesse et
iter reliquum conficere pergas.

Ego ver0, atque hilare quidem a te acceptus,
inquit, et cum doctior per te, tum etiam audacior
factus iam ad iocandum3 non enim vereor ne quis
me in isto genere leviorem iam putet, quoniam qui-
dem tu Fabricios mihi auctores, et Africanos, Maxi-

291 mos, Catones, Lepidos protulisti. Sed habetis ea
quae vultis ex me audire, de quibus' quidem accura-
tius dicendum et cogitandum fuit : nam cetera
faciliora sunt, atque ex eis quae dicta sunt reliqua

⁸ secl. Wilkim.
418

