CICERO

maxime illustravit, adiunxit, etiamsi opus est, tamen
minus est necessarium. Quidnam ? inquit Catulus3
an laudationes ? id enim video poni genus tertium.
44 XI. Ita, inquit Antonius, et in eo quidem genere
scio et me, et omnes qui adfuerunt, delectatos esse
vehementer, cum abs te est Popilia, mater vestra,
laudata, cui primum mulieri hunc honorem in nostra
civitate tributum puto. Sed non omnia, quaecumque
loquimur, mihi videntur ad artem et ad praecepta
45 esse revocanda. Ex eis enim fontibus, unde omnia
praecepta dicendi sumuntur, licebit etiam lauda-
tionem ornare, neque illa elementa desiderare, quae
ut nemo tradat, quis est, qui nesciat, quae sint in
homine laudanda? Positis enim eis rebus, quas
Crassus in illius orationis suae, quam contra collegam
censor habuit, principio dixit, ¹ Quae natura aut
fortuna darentur hominibus, in eis rebus se vinci posse
animo aequo pati3 quae ipsi sibi homines parare
possent, in eis rebus se pati non posse vinci ’ z qui
laudabit quempiam, intelleget, exponenda sibi esse
46 fortunae bona. Ea sunt, generiS, pecuniae, propin-
quorum, amicorum, opum, valetudinis, formae, virium,
ingenii, ceterarumque rerum, quae sunt aut corporis,
aut extraneae : si habuerit, bene rebus eis usum; si

⁶ Laudatio here has its wider sense of any encomiastic
speech delivered in public, not necessarily a funeral oration.

230

