CICERO

uti, cum mihi in isto studio versari adolescenti
licebat.

136 Tum Sulpicius: Ο diem, Cotta, nobis, inquit, op—
tatum! quod enim neque precibus unquam, nec
insidiando, nec speculando assequi potui, ut, quid
Crassus ageret, meditandi aut dicendi causa, non
modo videre mihi, sed ex eius scriptore et lectore
Diphilo suspicari liceret ; id spero nos esse adeptos,
omniaque iam ex ipso, quae diu cupimus, cognituros.

137 XXXI. Tum Crassus: Atqui arbitror, Sulpici, cum
audieris, non tam te haec admiraturum, quae dixero,
quam existimaturum, tum, cum ea audire cupiebas,
causam cur cuperes, non fuisse. Nihil enim dicam
reconditum, nihil exspectatione vestra dignum, nihil
aut inauditum vobis, aut cuiquam novum. Nam
principio illud, quod est homine ingenuo liberali-
terque educato dignum, non negabo me ista omnium

133 communia et contrita praecepta didicisse z primum
oratoris officium esse, dicere ad persuadendum ac-
commodate ; deinde, esse omnem orationem aut de
infinitae rei quaestione, sine designatione personarum
et temporum, aut de re certis in personis ac tem-

139 poribus locata3 in utraque autem re quidquid in
controversiam veniat, in eo quaeri solere, aut fac-
tumne sit, aut, si est factum, quale sit, aut etiam quo
nomine vocetur, aut, quod nonnulli addunt, rectene

140 factum esse videatur3 exsistere autem controversias

96

