CICERO

percipiendaeque virtutis—quibus enim id persuasum
esset, ut nihil mallent se esse, quam bonos viros, eis
reliquam facilem esse doctrinam—2 sic ego intellego,
si in haec, quae patefecit oratione sua Crassus, in-
trare volueritis; facillime vos ad ea, quae cupitis,
perventuros ab hoc aditu, ianuaque patefacta.

205 Nobis vero, inquit Sulpicius, ista sunt pergrata
perque iucunda: sed pauca etiam requirimus, in-
primisque ea, quae valde breviter a te, Crasse, de
ipsa arte percursa sunt, cum illa te et non con-
temnere, et didicisse confiterere. Ea si paulo latius
dixeris, expleris omnem exspectationem diuturni
desiderii nostri, Nam nunc, quibus studendum rebus
esset, accepimus, quod ipsum est tamen magnum3
sed vias earum rerum rationemque cupimus cog-
noscere.

206 Quid si, inquit Crassus, quoniam ego, quo facilius
vos apud me tenerem, vestrae potius obsecutus sum
voluntati, quam aut consuetudini, aut naturae meae,
petimus ab Antonio, ut ea, quae eontinet, neque
adhuc protulit, ex quibus unum libellum sibi excidisse
iamdudum questus est, explicet nobis, et illa dicendi
mysteria enuntiet ? Ut videtur, inquit Sulpicius.
Nam Antonio dicente, etiam quid tu intellegas, sen·

207 tiemus. Peto igitur, inquit Crassus, a te, quoniam id
nobis, Antoni, hominibus id aetatis, oneris ab horum
adolescentium studiis imponitur, ut exponas, quid eis
de rebus, quas a te quaeri vides, sentias.

144

