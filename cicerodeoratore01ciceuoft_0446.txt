CICERO

publicis et de lege Thoria et premeretur Lucilius
ab eis qui a pecore eius depasci agros publicos
dicerent, ⁸ Non est,' inquit, ‘ Lucilii pecus illud;
erratis ' — defendere Lucilium videbatur — ‘ ego

285 liberum puto esse: qua libet pascitur.’ Placet
etiam mihi illud Scipionis illius qui Tib. Gracchum
perculit: cum ei M. Flaccus multis probris obiectis
P. Mucium iudicem tulisset, ⁴ Eiero,' inquit, ‘ iniquus
est ’ ; cum esset admurmuratum, ‘ Ah: inquit,
‘ P. C.‚ non ego mihi illum iniquum ciero, verum
omnibus.’ Ab hoc vero Crasso nihil facetius : cum
laesisset testis Silus Pisonem quod se in eum audisse
dixisset, ‘ Potest fieri‚’ inquit, ‘ Sile, ut is unde te
audisse dicis, iratus dixerit.’ Annuit Silus. ⁴ Potest
etiam, ut tu non recte intellexeris! Id quoque toto
capite annuit, ut se Crasso daret. ‘ Potest etiam
fieri,’ inquit, ‘ ut omnino, quod te audisse dicis, nun-
quam audieris,' Hoc ita praeter exspectationem
accidit ut testem omnium risus obrueret. Huius
generis est plenus Novius, cuius iocus est familiaris
⁴ Sapiens si algebis, tremes.' Et alia permulta.

286 LXXI. Saepe etiam facete concedas adversario id

⁶ Presumably the poet, cf. S 25.
414

