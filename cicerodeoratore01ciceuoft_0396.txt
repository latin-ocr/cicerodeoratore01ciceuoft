CICERO

immortales, quae fuit illa, quanta vis! quam inex-
spectata! quam repentina! cum coniectis ocuIiS‚
gestu omni ei imminenti, summa gravitate et celeri-
tate verborum ‘ Brute, quid sedes ? Quid illam
anum patri nuntiare vis tuo ? quid illis omnibus,
quorum imagines duci vides ? quid maioribus tuis?
quid L. Bruto, qui hunc populum dominatu regio
liberavit? Quid te agere? Cui rei, cui gloriae, cui
virtuti studere ? Patrimonione augendo? At id non
est nobilitatis, sed fac esse, nihil superest ; libi-

226 dines totum dissipaverunt. An iuri civili ? est pater-
num. Sed dicet te, cum aedes venderes, ne in rutis
quidem et caesis solium tibi paternum recepisse. An
rei militari? Qui nunquam castra videris! An elo—
quentiae? quae nulla est in te, et, quicquid est vocis
ac linguae, omne in istum turpissimum calumniae
quaestum contulisti ! Tu lucem aspicere audes ? tu
hos intueri ? tu in foro, tu in urbe, tu in civium esse
conspectu ? Tu illam mortuam, tu imagines ipsas non
perhorrescis? quibus non modo imitandiS‚ sed ne
collocandis quidem tibi locum ullum reliquisti.’

227 LVI. Sed haec tragica atque divina3 faceta autem
et urbana innumerabilia ex una contione meministis.

⁰ In Roman Law minerals already quarried and timber
already felled were deemed to be excepted from the sale of a
farm, unless expressly included.

864

