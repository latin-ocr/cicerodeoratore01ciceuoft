CICERO

partem, et superare, mendosum est ; tum verborum
omnium definitiones, in quibus neque abesse quid-
quam decet neque redundare.

84 XX. Sed hoc si in iure civili, si etiam in parvis aut
mediocribus rebus doctiores assequi possunt, non
idem sentio tanta hac in re, tamque immensa, posse
fieri. Sin autem qui arbitrantur, deducendi sunt ad
eOS, qui haec docent3 omnia iam explicata et per-
polita assequentur : sunt enim innumerabiles de
his rebus libri, neque abditi neque obscuri. Sed
videant, quid velint: ad ludendumne, an ad pugnan-
dum arma sint sumpturi3 aliud enim pugna et acies,
aliud ludus campusque noster desiderat. Attamen
ars ipsa ludicra armorum et gladiatori et militi prodest
aliquid ; sed animus acer, et praesens, et acutus idem
atque versutus, invictos viros efficit [non difficilius
arte coniuncta].1

85 Quare ego tibi oratorem sic iam instituam, si
potuero, ut, quid efficere possit, ante perspiciam. Sit
enim mihi tinctus litteris 3 audierit aliquid, legerit,
ista ipsa praecepta acceperit ε tentabo quid deceat,
quid voce, quid viribus, quid spiritu, quid lingua
efficere possit. Si intellegam posse ad summos per-
venire, non solum hortabor, ut elaboret, sed etiam,
si vir quoque bonus mihi videbitur esse, obsecrabo:

¹ Ellendt, Sorof and others reject the words in brackets ω
a copyist’s addition.

260

